<h2>4. Байқаудың Бақылау кеңесі мен Сараптама кеңесі</h2>
                                            <p>4.1. Байқау кезеңдерін өткізудің максималды ашықтығын қамтамасыз ету мен байқау тапсырмаларын объективті бағалау мақсатында  Ұйымдастырушылармен және Сараптама кеңесімен Бақылау кеңесі құрылды. </p>
                                            <p>4.1.1 Бақылау кеңесі келесі функцияларды атқарады: </p>
                                            <ul class="list-style__dote">
                                                <li>Байқауды өткізу ережелерінің, кезеңдері мен рәсімдерінің дұрыс орындалуын, сондай-ақ, жеңімпаздарды анықтаудың объективтілігін бақылайды;  </li>
                                                <li>Сараптама кеңесінің құрамын бекітеді.</li>
                                            </ul>
                                            <br>
                                            <p>4.1.2 Білім беру, мемлекеттік және қоғамдық қызмет, кәсіпкерлік, ғылым мен заманауи технологиялар саласында айтарлықтай жетістікке жеткен Қазақстан Республикасының азаматтары мен шетелдік сарапшылар Бақылау кеңесінің мүшесі бола алады.</p>
                                            <p>4.1.3 Бақылау кеңесінің құрамы жергілікті атқарушы органдардың, білім беру саласы мен әлеумет өкілдерінің және мойындалған сарапшылардың ұсыныстары негізінде қалыптасады.</p>
                                            <p>4.1.4 Бақылау кеңесінің мүшелері мүдделер қақтығысына жол бермеу үшін Сараптама кеңесінің мүшелері бола алмайды.</p>
                                            <p>4.2  Байқаудың барлық кезеңдеріндегі конкурстық жұмыстарды бағалауды Сараптама кеңесі жүзеге асырады.</p>
                                            <p>4.2.1 Білім беру, мемлекеттік және қоғамдық қызмет, кәсіпкерлік, ғылым мен заманауи технологиялар саласында айтарлықтай жетістікке жеткен Қазақстан Республикасының азаматтары мен шетелдік сарапшылар Сараптама кеңесінің мүшесі бола алады.</p>
                                            <p>4.2.2 Сараптама кеңесінің құрамы пәнаралық негізде Байқау Ұйымдастырушысымен қалыптастырылады. </p>
                                            <p>4.2.3 Сараптама кеңесінің құрамына ҚР БҒМ және оның ведомстволық ұйымдарының қызметкерлері,  барлық деңгейдегі оқу орындарының топ-менеджерлері мен білім беру саласындағы іскерлік орта, педагогикалық қауымдастық, қоғамдық ұйымдар, ата-аналар мен оқушылар қауымының өкілдері кіреді. </p>
                                            <p>4.2.4 Сараптама кеңесі мүшелерінің саны Байқаудың әр кезеңінде Ұйымдастырушы тарапынан анықталады. </p>
                                            <p>4.2.5 Әр қатысушының жұмысы үш сарапшымен тексеріледі. Сараптама кеңесінің әр мүшесіне қатысушылар санымен тең жұмыстардың белгілі мөлшері бөлініп беріледі.  </p>
                                            <p>4.2.6 Сараптама кеңесінің мүшелері бағалау модерациясын (жұмыстарды өзара қайта тексеруді) жүргізеді.</p>
                                            <p>4.2.7 Байқау алдында Сараптама кеңесі мен Бақылау кеңесінің нұсқаулық-әдістемелік жиналысы өткізіледі. Жиналыста жұмыстарды бағалау критерийлері, төрешілік рәсімдері мен техникалық-ұйымдастыру жұмыстары талқыланады.  </p>
                                            <p>4.2.8 Сараптама кеңесі мүшелерінің жұмысын үйлестіру мақсатында қазылар алқасының жұмыс кестесін жоспарлап құрастыратын, әрбір сарапшы үшін әр кезеңнің конкурстық жұмыстар пакетін қалыптастыратын, оларды Сараптама кеңесі мүшелеріне беретін, Сараптама кеңесін бағалау дескрипторларымен, критерийлермен, хаттамалық шешім формаларымен қамтамасыз ететін, мәліметтер базасына, соның ішінде цифрлық мәліметтерді енгізетін; Сараптама кеңесі мүшелерінің өз жұмыстарын уақытылы және дұрыс орындауын қамтамасыз ететін үйлестірушілер тағайындалады. Үйлестірушілер саны мен құрамы Ұйымдастырушымен анықталады.   </p>
                                            <p>4.3 Байқаудың әр кезеңінің тапсырмаларын бағалау хаттамасында Сараптама кеңесінің төрағасы мен хатшысы қатысушылар рейтингін жасайды. </p>